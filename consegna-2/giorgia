PIANIFICAZIONE
Obiettivo: Comprendere le difficoltà e le soddisfazioni del processo di pianificazione.

1) Pensa all'atto di pianificare la spesa o i pasti della settimana. Qual è la parte che trovi più difficile o noiosa? Descrivimi il momento esatto in cui pensi 'Uffa, devo fare questa cosa'.

RISPOSTA: Odio tutto della pianificazione. Mi viene difficile scegliere cosa mangiare in anticipo o avere in casa cibo versatile da usare per più pasti. Sono una persona che si fa molto ispirare dal momento e non riesco a prevedere le mie future voglie. 

2) E invece, qual è la soddisfazione più grande che provi quando riesci a pianificare bene? C'è un momento in cui ti senti particolarmente orgoglioso/a del tuo piano?

RISPOSTA: Mi soddisfa se quello che poi mangio è buono e cucinato bene e se effettivamente sono riuscita a predire bene che mi sarebbe andato quel pasto in particolare. 

3) Usi qualche 'trucco' o strumento particolare che ti aiuta a organizzare la spesa o i pasti? Una vecchia abitudine, un'app, un foglio di carta?

RISPOSTA: Se decido cosa cucinare in anticipo, allora mi scrivo la lista della spesa sull’agenda, altrimenti facendo io la spesa volta per volta non uso niente, mi lascio ispirare. 

ECONOMIA
Obiettivo: Quantificare la percezione dello spreco e il desiderio di risparmio.

4) "Se dovessi mettere un prezzo allo spreco, quanti soldi pensi finiscano nella spazzatura ogni mese sotto forma di cibo buttato? Questa cifra ti dà fastidio?

RISPOSTA: Penso di buttare 20 euro al mese e non mi da particolarmente fastidio questa cifra. 

5) Quali sono le strategie o le abitudini che adotti più spesso per risparmiare sul cibo?

RISPOSTA: Ho varie strategie come andare a cena a casa di qualche mio amico, prendere (gratis) il cibo da lavoro (Poke House), e approfittare delle promozioni al supermercato.  

6) Pensi che ci siano margini per risparmiare ancora di più sulla spesa? Ti piacerebbe scoprire nuovi modi per farlo o ti senti già abbastanza esperto/a?

RISPOSTA: C’è da dire che se io volessi spendere 0 euro in una settimana, potrei farlo, perché andrei a lavorare tutti i giorni e mangiare tutti i giorni il poke. Ma posso dire che sarei molto interessata a scoprire nuovi modi di risparmiare sulla spesa. 

MEMORIA
Obiettivo: Capire le cause profonde della dimenticanza e le informazioni mancanti.

7) Apri il frigo o la dispensa. Cosa rende così difficile tenere traccia di tutto quello che c'è dentro e delle sue scadenze?

RISPOSTA: Il disordine, la quantità di cibo che c’è e il poco interesse nel farlo. Per segnarsi tutte le scadenze, una di noi dovrebbe mettersi a controllare tutti i prodotti che abbiamo in frigo e in dispensa regolarmente, che è un lavoro che a nessuna ovviamente va di fare. 

8) Se potessi avere un'informazione magica che appare sugli alimenti per aiutarti a non dimenticarli, quale sarebbe? Cosa vorresti che ti dicesse?

RISPOSTA: Spesso non mi interessa abbastanza ricordarmi tutto quello che ho in frigo e tutto quello che sta scadendo. Però, faccio un esempio pratico, ieri io e una mia amica volevamo cucinare pasta con zucchine, pancetta e provolone, e quindi siamo andate al supermercato per comprare tutti gli ingredienti, arrivate a casa aprendo il frigo ho scoperto che avevo già 2 zucchine, ma  quando abbiamo deciso di comprarle non pensavo di averle.  

CONDIVISIONE
Obiettivo: Far emergere le regole sociali e i punti di frizione nella gestione condivisa.

9) In una cucina condivisa, spesso ci sono regole non scritte. Qual è la regola d'oro più importante a casa vostra? E qual è quella che viene violata più spesso? Raccontami un episodio in cui questa violazione ha creato un piccolo problema o uno spreco.

RISPOSTA: La nostra regola non scritta è comunicare alle altre se si prende cibo altrui. Una volta, la mia coinquilina ha mangiato per diverse mattine la mia marmellata preferita, che anche a me piace mangiare tutte le mattine e che costa anche non poco, di tutte queste mattine me la chiese solo 1 volta e quindi provai fastidio nel vedere la mia marmellata finire così in fretta. Tra l’altro, quando quella marmellata finì, andò a comprarne altra anche per me, ma non comprò la stessa e quelle da lei scelte non erano per niente di mio gradimento. 

10) Immagina di organizzare una cena con i tuoi coinquilini. Descrivimi passo dopo passo come decidete chi fa cosa e chi compra cosa. C'è mai stato un momento 'comico' o 'tragico' in cui vi siete ritrovati con tre pacchi di pasta e zero sugo?

RISPOSTA: Quando mangiamo insieme, di solito apriamo il cibo, vediamo cosa c’è e qualcuno va a fare la spesa per comprare quello che manca per la cena. Una volta paga una, una volta un’altra. 

11) Fare una spesa grossa tutti insieme: sarebbe un sogno o un incubo? Quali sono gli ostacoli principali che oggi vi impediscono di condividere di più la spesa?

RISPOSTA: Abbiamo orari diversi e non abbiamo tempo di andare a fare la spesa insieme. Quando capita, anche se raramente, lo facciamo volentieri. 

PERCEZIONE EMOTIVA
Obiettivo: Collegare le emozioni negative a possibili leve per il cambiamento.

12) Lo spreco di cibo può generare diverse emozioni negative: il senso di colpa per aver buttato, l'ansia per una scadenza imminente, la frustrazione per i soldi persi. Se potessi cancellarne magicamente solo una, quale sceglieresti e perché?

RISPOSTA: Non mi piace il fatto che nel buttare un alimento andato a male o degli avanzi di un pasto che non ho finito sto buttando anche dei soldi. 

13) Immaginiamo per un attimo che evitare lo spreco sia un gioco a punti. Cosa ti motiverebbe di più a 'vincere'?
Vedere in tempo reale i soldi che stai risparmiando?
Raggiungere un obiettivo settimanale di 'zero spreco'?
O magari una 'sfida' amichevole con i coinquilini per vedere chi è più bravo?

RISPOSTA: Se evitare lo spreco fosse un gioco a punti, mi motiverebbe di più a “vincere” il vedere in tempo reale quanti soldi sto risparmiando. [a/c]

COMUNICAZIONE
Obiettivo: Esaminare l'efficacia (o inefficacia) degli scambi di informazioni sul cibo.

14) Descrivimi come funziona la comunicazione sul cibo a casa vostra. Vi sentite ben coordinati o c'è spesso confusione su chi compra cosa o su cosa si mangia?

RISPOSTA: Se facciamo le cose insieme, riusciamo a coordinarci anche molto bene, ma se ognuno fa per sé spesso ci sono dei doppioni. 

15) Pensa all'ultima volta che hai dovuto chiedere 'Cosa mangiamo stasera?' o 'Abbiamo ancora latte?'. Che strumento hai usato per chiederlo (voce, WhatsApp, altro)? Come sarebbe stata la tua giornata se avessi avuto quella informazione senza nemmeno dover chiedere?

RISPOSTA: L’ultima volta che ho dovuto chiedere ho chiesto a voce e se non avessi dovuto chiederlo sarei stata più tranquilla riguardo il mio pasto. 

16) Usate già qualche strumento comune per la spesa o i pasti (es. un gruppo WhatsApp, una lavagna)? Cosa funziona alla grande e cosa, invece, viene completamente ignorato?

RISPOSTA: Non usiamo nessun strumento ausiliare né per la spesa né per i pasti. 

17) Se aveste uno strumento, quale sarebbe la cosa che per te non potrebbe mancare? 

RISPOSTA: Poter vedere a colpo d’occhio se mi manca qualche alimento base e se invece magari qualcun altro ce l’ha. 
